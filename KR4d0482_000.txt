# -*- mode: mandoku-view; -*-
#+TITLE: 艮齋詩集
#+DATE: 2015-08-25 00:11:26.699878
#+PROPERTY: ID KR4d0482
#+PROPERTY: BASEEDITION WYG    
#+PROPERTY: JUAN 提要
<pb:KR4d0482_WYG_000-1a>¶
欽定四庫全書　　　　　集部五¶
　艮齋詩集　　　　　　　别集類四元¶
　　提要¶
　　　　(臣/)等謹案艮齋詩集十四卷元侯克中撰克¶
　　　　中字正卿真定人幼喪明聆羣兒誦書不終¶
　　　　日能悉記其所授稍長習詞章自謂不學可¶
　　　　造詣既而悔之以為刋華食實莫首于理原¶
　　　　易以求乃為得之于是精意讀易著書名大¶
<pb:KR4d0482_WYG_000-1b>¶
　　　　易通義年至九十餘而卒今通義已不傳而¶
　　　　袁桷所作序尚見清容居士集中可畧見克¶
　　　　中本末此乃所作詩集猶元時舊刻卷首有¶
　　　　毛晉私印葢汲古閣所藏中間律體最多而¶
　　　　七言律為尤夥卷一卷二皆咏經史之作卷¶
　　　　八為諧音格乃每首全以音通字異者相叶¶
　　　　如一東叶同峒桐銅童二冬叶鏞庸容墉蓉¶
　　　　之類凡七言三十一首五言二十一首亦克¶
<pb:KR4d0482_WYG_000-2a>¶
　　　　中自創之格為古所未有其詩頗近擊壤一¶
　　　　派多渉理路而抒情賦景之作亦時有足資¶
　　　　諷咏者昔唐汝詢幼而失明長而能詩姑蔑¶
　　　　一集明人詫為古所未有而不知克中已在¶
　　　　前是亦足為是集稀傳之證又汝詢能註唐¶
　　　　詩解而克中乃至能詁經是所學又在汝詢¶
　　　　上矣乾隆四十三年九月恭校上¶
　　　　　　　總纂官(臣/)紀昀(臣/)陸鍚熊(臣/)孫士毅¶
<pb:KR4d0482_WYG_000-2b>¶
　　　　　　　　　　總　校　官　(臣/)陸費墀¶
